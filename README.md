Buongiorno a tutti,
questo è il repository ufficiale del progetto europeo LIFE Foliage (LIFE19 GIE/IT/000311). Tramite questo repository sarà reso disponibile il software sviluppato per la realizzazione del Sistema Digitale delle Foreste (SDF). 
Il software sarà distribuito con licenza Open Source APACHE2.
Il repository verrà popolato con le versioni finali dei software in rispetto alle pianificazioni del progetto.

Le componenti software di SDF sono le seguenti:

PAF
La piattaforma amministrativa delle foreste (PAF) è stata realizzata  per rispondere alle esigenze di semplificazione e digitalizzazione delle procedure amministrative per il settore forestale delle Regioni Lazio e Umbria. Sono gestite dalla PAF tutte le istanze amministrative forestali: comunicazione di taglio boschivo, diradamento, conversione di forma di governo, progetti di taglio boschivo e qualsiasi altra istanza in cui sia progettato o richiesto il taglio di soprassuoli forestali.

PMF
La piattaforma di monitoraggio delle foreste (PMF) mette a sistema i dati della piattaforma amministrativa delle foreste (PAF) con immagini satellitari (Landsat8, Sentinel2), per identificare i disturbi all’ambiente tramite tecniche di telerilevamento. 
I disturbi ambientali presi in esame dalla PMF sono i tagli illegali e i danni o i disturbi ambientali come incendi. La PMF mira inoltre ad indagare lo stato di conservazione delle foreste con strumenti per cartografarne la diversità strutturale.


PRIF
La piattaforma di rilievo e informazione forestale (PRIF) è una APP Mobile per supportare le indagini in campo dei professionisti, della PA e delle forze dell’ordine. 
La PRIF è sviluppata per sistemi Android. 
Attraverso l’APP è possibile effettuare rilievi in campo che consentono di registrare la corrente posizione geografica e associare a questa fotografie e note testuali, che verranno associate alla pratica in lavorazione. 
